<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Premijer liga</title>

    <link rel="stylesheet" href="news.css">
    <script src="news.js" defer></script>
</head>

<body>
    <h1>Primeira liga se vraća na Sport Klub</h1>
    
    <div class="meta">
        <div class="meta-wrapper">
        
        <span class="cat-name">
            <a>Sport</a>
        </span>

        <span class="post-author">
            <a rel="author" class="fn">Autor: <b>Nova.rs</b></a>
        </span>

        <div class="post-time">
            <span>10. avg 2023 </span><span> 12:57 </span>            
        </div>
                        
        </div>
    </div>

    <section id="article-title">

        <img src="https://nova.rs/wp-content/uploads/2023/08/11/1691751238-KV-UM-Liga-Portugal-min-750x422.jpg" alt="Premier slika">

        <h3>United Media, vodeća medijska kompanija u jugoistočnoj Evropi potpisala je sa Primeira liga višegodišnji ugovor o ekskluzivnim pravima 
            za prenose utakmica ovog portugalskog fudbalskog prvenstva na kanalima Sport Kluba u Srbiji, Hrvatskoj, Sloveniji, Bosni i Hercegovini, 
            Crnoj Gori i Severnoj Makedoniji.
        </h3>

        <p>
            Gledaoci Sport Kluba će tako imati priliku tokom 34 sedmica u sezoni da svakog vikenda uživo pogledaju uvek interesantne borbe vodećih 
            portugalskih timova za titulu nacionalnog šampiona.
            <br><br>
            U pitanju je takmičenje u kojem je ponikao Kristijano Ronaldo, a u kome svake sezone borbu za prestižni trofej vode Porto, Benfika i 
            Sporting uz uvek stabilne i atraktivne Bragu, Vitoriju Gimaraeš, Boavištu i druge.
            <br><br>

            Primeira liga je jedno od najatraktivnijih fudbalskih takmičenja u Evropi iz kojeg su ekipe četiri puta osvajale titulu prvaka Evrope 
            (Benfika i Porto po dva puta) i dve Evropa lige (obe Porto). U novoj sezoni Srbija će imati četvoricu predstavnika – Marka Grujića u Portu, 
            Mihaila Ristića člana Benfike, Mirka Topića fudbalera Familisaoa i Nikolu Bursaća iz Vizele. Hrvatska će imati pet igrača: Toni Borevković 
            Gimaraeš, Petar Musa Benfika, Nino Galović Aruka, Renato Pantalon Rio Ave i Fabijan Buntić Vizela. Bosna i Slovenia će imati za sad po jednog 
            prestavnika -Nermina Zolotića u Kasa Pia i Slovenaca Roberta Boženika u Boavišti.
            <br>
            „Veoma smo srećni što ćemo našim gledaocima omogućiti da od ove nedelje ponovo prate dešavanja u portugalskoj Primeira ligi. U pitanju je veoma 
            kvalitetno takmičenje sa dobro poznatim rivalitetima Porta, Benfike i Sportinga.To je jedna od retkih liga na planeti koja ima čak šest velikih 
            svetskih derbija po sezoni. Siguran sam da ćemo iz nedelje u nedelju moći da ponudimo mnogo uzbuđenja i kvalitetan fudbal iz zemlje koja 
            tradicionalno gaji ogromnu strast prema fudbalu. Uživaćemo uz David Neresa, Orhan Kokču, Žoao Maria (Benfika), Diogo Kosta, Evanilsona, 
            Pepea, opet Žoao Maria, Mehdi Taremina, Frana Navara (Porto), Markusa Edvardsa, Trinkaoa (Sporting), Al Musratia, Rikarda Hortu (Braga)“, 
            istakao je Nemanja Simeunović, direktor Sport Kluba.
            <br>
            United Media je u poslednjih nekoliko meseci osigurala brojne ekskluzivne ugovore za nova takmičenja koja će se emitovati na Sport Klubu kao što 
            su nove sezone Evrolige i Evrokupa, Endesa Liga, Rukometna Bundesliga.
            <br><br>
            <b>O United Media </b>
            <br>
            United Media je deo United Group-a i vodeća medijska kompanija u jugoistočnoj Evropi, koja posluje u osam zemalja. Sa 4.200 zaposlenih, 
            United Media proizvodi više od 40.000 sati originalnog sadržaja svake godine koji vodeći međunarodni operateri distribuiraju na tržište od više 
            od 40 miliona ljudi. Pored toga, kompanija u svom portfoliju ima 55 televizijskih stanica, od kojih sedam sa nacionalnom pokrivenošću i uspešan 
            digitalni portfolio od 30 portala, kao i 6 novina i 5 radio stanica. Kompanija takođe nudi jedinstvenu uslugu oglašavanja sa prodajom reklamnih 
            slotova i preciznim targetiranjem u skladu sa ciljnom grupom za odabrane kanale.
        </p>

    </section>
    
</body>

</html>