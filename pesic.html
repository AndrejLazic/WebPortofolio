<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Pesic</title>

    <link rel="stylesheet" href="news.css">
    <script src="news.js" defer></script>
</head>

<body>
    <h1>Pešić o situaciji u reprezentaciji: Otkrio šta će potpuno promeniti izgled „orlova“ i dosad nepoznati problem</h1>
    
    <div class="meta">
        <div class="meta-wrapper">
        
            <span class="cat-name">
                <a>Sport</a>
            </span>

            <span class="post-author">
                <a rel="author" class="fn">Autor: <b>Andrej Lazic</b></a>
            </span>

            <div class="post-time">
                <span>11. avg 2023 </span><span>11:43</span>            
            </div>
                        
        </div>
    </div>

    <section id="article-title">

        <img src="https://nova.rs/wp-content/uploads/2023/08/11/1691746712-srbija-italija-357090-750x482.jpg" alt="Pesic slika">
    
        <h3>Svetislav Pešić je sumirao urađeno na Akropolis kupu.</h3>

        <p>
            Posebno je privuklo pažnju što je Marko Gudurić uglavnom delio teret plejmejkera sa Aleksom Avramovićem, 
            a sada se sa nestrpljenjem čeka da Stefan Jović zaigra za prvi tim.
            <br><br>
            „I tokom dosadašnjih priprema taj segment je bio jedan od najboljih delova tima. Rekao bih da nam tu ništa ne nedostaje. 
            Momci koji to pokrivaju su više nego sposobni da odvedu ekipu gde želimo. Za njih je važno da imaju poverenje trenera, 
            ali je isto tako važno i da imaju poverenje saigrača. To smo postigli. Proces navikavanja i dalje traje, ali sve ide kako treba. 
            Očekujemo i Stefana da se tu priključi i da svojim iskustvom donese dodatni kvalitet, tako da za organizaciju uopšte ne strahujem. 
            Ne samo da tu neće biti problema, već ćemo tu imati kvalitet više. To su momci koji odlično čitaju odbran erivala i imaju veoma 
            dobru energiju u defanzivi koja nama uvek znači. Odbrana ne počinje od Milutinova i centara, već od plejmejkera“, rekao je selektor 
            Srbije za „Sportski žurnal„.
            <br><br>

            <img src="https://nova.rs/wp-content/uploads/2023/07/24/1690187303-SERBIA-GREAT-BRITAIN_42-1024x751.jpg" alt="pesic i avramovic slika">

            <br><br>
            Otkrio je i da Filip Petrušev još uvek nije potpuno zdrav.
            <br><br>
            “ Pre svega, treba reći da se fizički izuzetno spremio, za razliku od prošle godine kada je imao različite vrste problema. 
            To je momak koji dominira u napadu, ali i drži čitavu našu odbranu, sa tom izuzetnom pokretljivošću i visinom. 
            Ristić takođe igra sve bolje, čekamo i da se Petrušev potpuno oporavi. On je imao veoma zahtevno leto i nije imao dana pauze. 
            Igrao je Letnju ligu, potpisao ugovor i sve to uzima svoje. Ali, radio je i radi dobro. Protiv Italije smo ga poštedeli, 
            da malo predahne i reši sitne povrede. Na njega ozbiljno računamo“, naglasio je Pešić.
            <br><br>
            Pešić nije siguran da će uspeti da se oporave Uroš Trifunović i Alen Smailagić.
            <br><br>
            Biranim rečima je govorio i o Nikoli Joviću.
            <br><br>
            „Ono što je sigurno jeste to a njemu talenta ne nedostaje. Videlo se to i u Megi i u reprezentaciji na prozorima. 
            Prošao je i te mlađe selekcije, gde je pokazao ogroman potencijal. Dobar je dečko, ima sve predispozicije da postigne mnogo i što je važno, 
            ima veoma izraženu radnu etiku. Iza njega je veliki rad i to se jasno vidi. Mnogo je napredovao, ali ono što mu nedostaje jesu minuti na terenu. 
            Puno je trenirao, ali je malo igrao. Željan je igre. Trener može da forsira nekog igrača, ali ako ga saigrači ne prihvate, teško da može napred. 
            Njega su prihvatili i daju mu maksimalnu podršku.“
        </p>
    </section>

</body>

</html>